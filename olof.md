---
section: Hjälptexter xxx
title: Digitalisering
order: xx
date: 2018-xx-xx
tags:
- under arbete
- digitalisering 
--- 

## Digitalisering

Arbetsflödet beskriver hur en post skapas för en digitalisering.

Två katalogposter bör normalt upprättas för de verk ur Libris-bibliotekens samlingar som blir föremål för digitalisering, en för originalversionen och en för den digitaliserade versionen.

Generellt gäller att katalogpost över (den tryckta) originalmanifestationen betraktas som den primära, och skall ligga till grund för den katalogpost som upprättas över den digitaliserade manifestationen. 

I nya Libris är det inte möjligt att använda originalmanifestationen för kopiering eftersom det inte går att byta materialtyp. Se därför [Librisbloggen](http://librisbloggen.kb.se/2018/08/24/kopiera-och-redigera-poster/) för information om att kopiera och redigera poster. 

Sök upp en befintlig post av samma materialtyp som den som ska katalogiseras. Välj en post som är katalogiserad så ändamålsenligt som möjligt för era behov. Posten ska följa Libris praxis.

Det enklaste sättet att söka upp en post är att använda sig av i Libris webbsök och sedan via ID-numret återfinna posten i Libris katalogisering. Det är viktigt att ni säkerställer att postens materialtyp är densamma som den ni önskar katalogisera. Alltså ```Elektronisk```, ```Monografisk resurs```. Informationen hittar ni längst upp till vänster i postens huvud.

Kopiera den post du vill använda och ändra beskrivningen så att det stämmer överens med materialet du har framför dig.

Den information som är viktig att ange för digitialiserade resurser anges i [Verktygslådan](http://www.kb.se/katalogisering/Katalogisering/elektroniska-dokument/Digitaliseringar/).

I nya Libris är vissa fält inte möjliga att lägga till. Dessa ska då tas bort i den kopierade posten. Det gäller för närvarande ```Kontrollnummer``` under ```Annat bärarformat```.

Eftersom de flesta äldre posterna är katalogiserade enligt KRS går det bra att följa de katalogreglerna. Posten behöver inte göras om till RDA. Rekommendationerna ansluter till 2004 års version av AACR, kap. 9, inte till motsvarande kapitel i nuvarande upplaga av KRS.
